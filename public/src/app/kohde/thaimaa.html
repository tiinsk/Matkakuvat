<div class="kuvausteksti">
	<p>
		<img src="https://farm8.staticflickr.com/7519/15545736733_ce867abe3c_b.jpg" height="250px" style="float:left;margin:0px 20px 15px 0px;">
		Aasian kierroksen lopuksi lomailimme vielä 2 viikkoa Thaimaassa. Matkasimme Bangkokista itärannikkoa pitkin ensin Hua Hiniin (n. 200 km etelään Bangkokista) ja sitten jatkoimme matkaa vielä 300 km etelämpänä sijaitseville Koh Taon ja Koh Phanganin saarille.   
	</p>

	<p>
		Vaikka pysähdyimmekin Bangkokissa kaksi päivää, ei meille kyseisestä kaupungista jäänyt juurikaan muistikuvia sillä podimme pääasiassa vatsatautia hotellihuoneessamme. Onneksi pääsimme kuitenkin jatkamaan suunnitellusti matkaamme kohti Hua Hinia. 
	</p>

	<p>
		Hua Hin ei mielestämme ollut vierailemisen arvoinen kohde. Siellä yksinkertaisesti on vain liikaa turisteja ja turisteja varten pystytettyjä kojuja, räätäleitä ja ravintoloita, jotka pyrkivät kiskomaan turisteilta kaikki rahat. 	
	</p>

	<p>
		Vaikkakin koko Thaimaassa tuntui olevan paljon turisteja liikkeellä, silti Koh Tao ja Koh Phangan olivat Hua Hiniin verrattuna paljon rauhallisempia paikkoja ja näistä kohteista pystyy löytämään sen mitä Thaimaalta voi odottaakin: upeita rantoja. Koh Taoa mainostetaan sukeltajien mekkana, ja sitä se tuntuikin olevan. Kohde pyöri sukelluksen ja snorklauksen ympärillä ja joka paikasta pystyikin ostamaan sukellus/snorklaus välineitä, ilmottautumaan kursseille ja varaaman päiväretkiä. Kävimmekin yhdellä päivän mittaisella snorklausreissulla. Koska meiltä puuttui Go Pro, eli siis se väline joka kaikilla muilla tursiteilla (siis aivan kaikilla) tuntui olevan, ei snorklausmatkastamme juurikaan ole todistusaineistoa. 	
	</p>

	<p>
		Koh Phangan oli Koh Taoon verrattuna isompi saari, ja kaikki sen turistikohteet pyörivät kuuluisien Full Moon Partyjen ympärillä. Ilmeisesti Koh Phangan on ainoa paikka, jossa neon kuvioiset vaatteet ovat pop! Koh Phanganilla sai kuitenkin olla rauhassa, eikä siellä juurikaan tarvinnut tehdä mitään. 
	</p>

	<p>
		Koh Phanganilta matkasimme laivalla takaisin mantereelle, jonka jälkeen lensimme 500 km takaisin Bangkokiin. Matkan olisi voinut taittaa myös junalla tai bussilla, joka olisi kestänyt noin 6-7 h, mutta lentäen matka sujui noin tunnissa ja kaiken lisäksi vielä suurin piirtein samaan hintaan.	
	</p>

</div>
