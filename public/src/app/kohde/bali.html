<div class="place-text">
	<p>
		Vaihtovuotta Suomessa jo suunnitellessamme päätimme että Balille on ainakin päästävä. Muiden kommenteista päätellen kohde alkoi kuitenkin epäilyttämään, sillä Balilla kerrottiin olevan älyttömästi turisteja ja kohde olisi osittain pilattu suuren turistimäärän ansiosta. Koska halusimme Balilla kuitenkin käydä, päätimme valita kohteiksemme ne osat Balia jotka olisivat vähemmän turistien kansoittamia. Päädyimmekin Ubudin kylään sekä Nusa Lembongan saareen. 
	</p>

	<p>
		Vaikka Ubudin kylässä olikin paljon turisteja, pääsi siellä silti näkemään paljon paikallista luontoa, kulttuuria sekä riisipeltoja. Nähtävää olisi varmasti ollut vaikka kuinka paljon, mutta yksikin päivä kylässä riitti kertomaan paljon Balilaisesta kulttuurista. Ubudin kylän yksi hienoimpia kohteita oli Monkey Forest, joka nimensäkin puolesta sisälsi apinoita metsässä. Ihka oikeiden apinoiden lisäksi metsässä oli paljon apinapatsaita ja koristeellisia siltoja ja polkuja. 
	</p>
	Ubudin jälkeen siirryimme lähemmäs merta. Rauhallisuuden ja turistien vähyyden takia valitsimme Nusa Lembongan saaren Balin vierestä. Saarelle pääsi noin puolen tunnin tai tunnin venematkalla. Nusa Lembongan oli erittäin pieni saari, eikä siellä juurikaan ollut mitään muuta kuin hiekkarantoja. Ruokaa sai lähinnä hotellien yhteydessä olevista ravintoloista, joissa ruoka oli melko halpaa mutta ei varsin kummallista. Saaren läheisyydessä olisi kuulemma ollut paljon erinomaisia snorklauspaikkoja, joissa olisi päässyt katsomaan hienoja koralleja. Itse kävimme vain rannan tuntumassa kokeilemassa, ja näimmekin vähän koralleja ja hienoja kaloja. Hotellimme oli Nusa Lembonganilla rauhallinen bungalow. Bungalowin hienoin ominaisuus oli ulkosuihku, jossa pystyi katselemaan tähtiä pimeällä.  


</p>

</div>
