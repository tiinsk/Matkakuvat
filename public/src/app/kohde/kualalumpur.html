

<div class="kuvausteksti">
	<p>
		<img src="https://farm4.staticflickr.com/3848/14988887178_d288030b8c.jpg" height="250px" style="float:right;margin:15px 0px 15px 20px;">
		Kuala Lumpuriin pääsee kätevästi Singaporesta bussilla (matka-aika 6-7h) tai lentäen (matka-aika 1h). Molemmat kulkutavat maksavat päivistä riippuen noin 20€. Sen sijaan, että olisimme valinneet lentämisen, valitsimme tietenkin bussin. Bussimatka oli lähes kokonaan tasaista moottoritietä, jonka ainoa nähtävyys oli tien vierellä loputtoman kauas jatkuvat palmurivit. 
	</p>
	<p>
		Itse kaupunki oli hyvin erilainen Singaporeen verrattuna.
		Joka toinen kortteli tuntui olevan jotenkin keskeneräinen, ja suuri osa taloista oli vasta rakenteilla. 
		<img src="https://farm4.staticflickr.com/3919/14988904288_37c6b3a54b.jpg" width="250px" style="float:left;margin:15px 20px 15px 0px;">
		Kaupungissa kulki monorail, sekä perinteisiä junia. Junat matelivat ja monorail kulki miten sitä huvitti. Jokaiselle monorailin pysäkille oli asennettu uusia näyttöjä, jotka kertoivat seuraavan junan saapumisajankohdan, mutta suurimmaksi osaksi taulut olivat vain väärässä. 
	</p>
	<p>Kaupunki tuntui olevan reppureissaajien suosiossa, sillä minne tahansa menikin, näki kaupungissa aina turisteja rinkkojen kanssa. Itse suosittelisin kohdetta vain pikaiseen muutaman päivän läpikulku visiittiin, sillä kaupungissa ei ole hirveästi sellaista nähtävää, jota ei muualla päin Aasiaa olisi.</p>
	<p>
		Kuala Lumpurissa kävimme Batu Caveseillä, joka oli hieno hindujen pyhä luolasto. Luolat sisälsi hienoja patsaita ja loputtomasti portaita. Luolien lisäksi tietysti piti käydä pönöttämässä Petronos-tornien luona.
	</p>
</div>
