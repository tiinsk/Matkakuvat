<div class="place-text">
	<p>
		Singapore on ainakin tähän mennessä vaikuttanut hyvältä vaihto-kohteelta! Moniin muihin Aasian-maihin verrattuna, täällä kaikki toimii eikä tarvitse pelätä huijatuksi tulemista. Shoppailu ja syöminen on tehty varsin helpoksi. Lähes jokaisella metroasemalla on oma ostoskeskuksensa, jossa jokaisessa on "Food Court" niminen alue. Food courtit ovat täynnä erinäköisiä ruokakojuja, josta ruokaa saa 3-5 eurolla. 
		Ostoskeskukset ovat yleensä järjettömän suuria, eikä niitä jaksa kiertää kerralla kokonaan. Sen sijaan, että ostoskeskukset tarjoaisivat tavallisia palveluita kuten shoppailumahdollisuuksia ja ruokailumahdollisuuksia, joissakin ostoskeskuksissa on myös muita hieman erikoisempia palveluita (ainakin suomalaisen mielestä). Esimerkiksi Jurong Eastilla sijaitsevan ostoskeskuksen katolla on jättimäinen kahluu allas, jossa ei saa uida vaan jossa pitää vain kahlata. Marina Bay Sandsin ostoskeskus ei ole tyytynyt jättimäiseen suihkulähteeseen, vaan ostoskeskuksessa on myös joki, johon voi mennä gondoli ajelulle.

	</p>
	<p>
		Singaporessa on tullut kierrettyä monia turistinähtävyyksiä. Tällä hetkellä lempikohteeni Singaporessa on "Gardens by the Bay" puistoalue, josta ohessa oleva kuva on otettu. Puistossa on kaksi "kasvihuonetta", joista toinen on täytetty erikoisilla kasveilla ja erityisesti orkideoilla. Toinen kasvihuone sisältää rakennetun sumuisen "vuoren", jonka huipulle pääsee kävelemään metallisia siltoja pitkin. Näitä rakennelmia katsellessa voi vain ihmetellä, mihin sitä rahaa onkaan täällä oikein käytetty!
	</p>

</div>
